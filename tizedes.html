<html>
<head>
  <meta http-equiv="Content-Type" content="text/html; charset=utf-8" />
  <title>
    A tizedes meg a többiek
  </title>
</head>


<body link="#C0C0C0" vlink="#C0C0C0" style="color:white" background=hatter.png align="justify">
  <table width="1000" border="0" cellpadding="5">
    <tr>
      <td width="120">
      </td>
      <td>
        <a href="https://hu.wikipedia.org/wiki/A_tizedes_meg_a_t%C3%B6bbiek"><img src=cim.jpg></a><br/><br/><br/><br/><br/>
        <table align="center" cellpadding="5">
          <tr>
            <td></td>
            <td align="center">
              <h2>Rendező</h2>
              <img src=keleti.jpg align="center"><br/><br/>
              Keleti Márton <br/>
              <h2>Főszereplők</h2>
            </td>
            <td></td>
          </tr>
          <tr>
            <td align="center">
              <img src=darvas.jpg><br/><br/>
              Darvas Iván
            </td>
            <td align="center">
              <img src=sinkovits.jpg align="center"><br/><br/>
              Sinkovits Imre
            </td>
            <td align="center">
              <img src=major.jpg align="center"><br/><br/>
              Major Tamás
            </td>
          </tr>
        </table>

        <br/><br/><br/><br/><br/>

        <hr width="80%">
        <h2>Cselekmény</h2>
        <p align="justify">
        A második világháború utolsó heteiben Molnár tizedes a zászlóalja kézigránátokba rejtett és ellopott zsoldjával a maga részéről befejezettnek nyilvánítja a háborút. Hamis nyílt paranccsal, a helyzethez mindig alkalmazkodó ügyes hozzáállásával, motorkerékpáron próbál meg a folyamatosan változó frontvonalakon átszökni.
        </p>
        <p align="justify">
        Több igazoltatást is megúszva végül egy Albert nevű inasra bízott kastélyban talál menedéket, amely azonban nem üres, már három szökött magyar katona is ott bujkál. Mint négyük közül a legélelmesebb és legdörzsöltebb, Molnár átveszi a parancsnokságot, kiosztja a feladatokat mindenkinek, a különféle lehetőségeket számba véve. Ha kell, katonai parancsnokságnak álcázzák magukat, szükség esetén a rendszerhez hű honvédek és színleg együttműködnek a nyilasokkal, ha kell szökött munkaszolgálatost fogadnak maguk közé, vagy sebesült szovjet katonát mentenek meg.
        </p>
        <p align="justify">
        Bár csak a háború túlélése a céljuk, hiába kerülik a nyilasokat, németeket, szovjeteket, állandóan veszélyes kalandokba, bámulatos helyzetekbe keverednek. Végül egy Barokányi nevű, büntetőosztagot vezető nyilas főhadnagy leleplezi őket, hamarosan az egész társaság a kivégzőosztag előtt találja magát. Kivégzés előtti megszégyenítés végett Szijjártónak kell a pénzzel teli gránátokat egyesével átadni, melyeket a dagi Dunyhás testvér szed szét. A megmenekülés esélye szinte nulla, ám a pénzzel teli gránátok között van egy igazi is...
        </p>
        <p align="justify">
        Alig menekülnek meg a kivégzőosztag elől, máris szovjet fogolytáborban találják magukat. A kommunista Szijjártó minden befolyását latba vetve eléri, hogy a társaságról elhiggyék, a fasiszták ellen harcoló partizánok voltak a háború alatt. A szabadon bocsátásnak azonban feltétele, egy nehéz és veszélyes partizánakció végrehajtása. Molnár tizedes ismét úgy dönt, elege van a háborúból, úgy véli, a német golyó sem üt szebb lyukat az orosznál, és nem vállalja az akciót. Utolsó pillanatban azonban mégis csatlakozik társaihoz.
        </p>
        <p align="right">
        <i><a href="https://hu.wikipedia.org/wiki/A_tizedes_meg_a_többiek" align="right">https://hu.wikipedia.org/wiki/A_tizedes_meg_a_többiek</a></i>
        </p>

        <hr width="80%">
        <h2>Kritika</h2>
        <p align="justify">
        A tizedes meg a többiek kultuszfilmmé válásának, s a <b>Sinkovits</b> figura mitizálódásának érdemes megvizsgálni a történelmi, társadalomlélektani, s persze művészi összetevőit.
        </P>
        <p align="justify">
        A film karrierjéhez hozzájárult, hogy fejhosszal kimagaslott a korszak magyar filmvígjáték kínálatából, s az is, hogy az ideológia kevésbé itatta, színezte át a cselekményt, kevésbé határolta be a szereplők mozgásterét. Az ideológia persze jelen volt, de az átlagnál kisebb dózisban: a meglehetősen ellenszenves kommunista, Szíjjártó alakjában, magatartásában, kinyilatkoztatásaiban, s a film didaktikus befejezésében.
        </p>
        <p align="justify">
        A film deheroizáló szemléletével újdonságot jelentett. A második világháborúról, az ellenállásról szóló filmekben eleinte sematikusan, de 1956 után is a szereplőket jó ideig még többnyire szoborszerű pózba merevítve, meglehetősen patetikusan és a történelemkönyvek, hivatalos párttörténetek szellemében idézték fel az eseményeket. A tizedes meg a többiek megtört egy – vagy több – tabut: a magyar történelem vérzivataros, drámai időszakáról játékosan, könnyeden beszélt, s a főszereplő nem pozitív, vagy legalábbis nem egyértelműen pozitív figura volt. (Persze, a nézők szemében <b>Sinkovits</b> tizedese annak, sőt hősnek számított.)
        </p>
        <p align="justify">
        [...]
        </p>
        <p align="justify">
        A tizedes meg a többiek – mondhatnánk szinte akaratán kívül – ironikusan, szellemesen beletalált a magyarság egyik legalapvetőbb traumájába, problémájába. Abba, hogy az ország földrajzi helyzetéből, kicsinységéből, nyelve elszigeteltségéből, gazdasági, politikai helyzetéből adódóan a századok során szinte mindig ki volt szolgáltatva az idegen hatalmaknak, érdekeknek. A Tizedes cselekményének legfőbb helyszíne egy vidéki kastély tulajdonképpen az ország szimbólumaként is értelmezhető. Átjáróház. Hol németek, hol magyar katonák, hol nyilasok tartják megszállva az épületet, s diktálják a játékszabályokat. A kastélyban rejtőzködő társaság tagjai (tizedes, búsmagyar zászlós, lakáj, szökött kiskatonák, nyilas főhadnagy) társadalmi hovatartozásukat, származásukat, foglalkozásukat tekintve bizonyos fokig reprezentálják a lakosság nagy részét. Semmi mást nem szeretnének, mint megúszni, túlélni a háborút. Azt, ha őket kihagynák ebből a buliból. Nekik nincs közük ahhoz az egész vircsafthoz, ami ebben a kastélyban, s tágabban az országban folyik.
        </p>
        <p align="justify">
        A mozinéző tehát miközben a film sztorijával, fordulataival, s a tizedes karizmatikus figurájával azonosult, azt is gondolhatta, álmodhatta a zsöllyében, hogy egyszer csak az átjáró házból mindenki kitakarodik, s az végre jogos tulajdonosaié lesz. A tizedesnek, s társainak végre nem kell rejtőzködniük e házban-hazában. (A <b>Darvas</b> alakította zászlós így fakad ki a kastélybeli utolsó vacsora közben, amikor sokadszorra megint konspirálni, rejtőzködni, öltözködni kell: <b><i>"Átöltözünk. Mindig csak átöltözünk. Hát meddig lehet ezt bírni köpönyeggel, önérzettel?"</b></i>)
        </p>
        <p align="right">
        <i><a href="http://gervaiandras.hu/koenyvekm/sinkovits/5-egy-pesti-svejk.html" align="right">http://gervaiandras.hu/koenyvekm/sinkovits/5-egy-pesti-svejk.html</a></i>
        </p>
        <hr width="80%">
        <img src=tizedes.jpg>
      </td>
      <td width="120">
      </td>
    </tr>
  </table>

</body>

</html>
